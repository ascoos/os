# 📘 Ascoos OS – Γλωσσάρι Τεχνολογιών

Το παρόν έγγραφο περιλαμβάνει ορισμούς, παραδείγματα και χρονολογικές ενδείξεις για τις βασικές τεχνολογίες που χρησιμοποιούνται ή αναπτύσσονται στο πλαίσιο του Ascoos OS.

Η ονομασία ASCOOS είναι αρχικά των λέξεων **`Alexsoft Software Content Object-Oriented System`**, δηλαδή αντικειμενοστραφές σύστημα διαχείρισης περιεχομένου της AlexSoft Λογισμικό.

---

## Περιεχόμενα
- [Σημάνσεις](#σημάνσεις)
- [Web 5.0](#web5)
- [Πυρήνας & Αρχιτεκτονική](#πυρήνας--αρχιτεκτονική)
- [Προστασία, Αυθεντικοποίηση και Επικύρωση](#προστασία-αυθεντικοποίηση-και-επικύρωση)
- [Διερμηνεία & Ενοποίηση](#διερμηνεία--ενοποίηση)
- [CMS & UI Τεχνολογίες](#cms--ui-τεχνολογίες)
- [Κοινότητα & Υποστήριξη](#κοινότητα--υποστήριξη)
- [Παραπομπές](#παραπομπές)

## Σημάνσεις
- 🔹  Παλαιές Υλοποιημένες/Αναβαθμισμένες τεχνολογίες και δυνατότητες
- 💠 Νέες τεχνολογίες και δυνατότητες

---

## Web5
Το Web 5.0 είναι ένα όραμα για ένα χρήστη-κεντρικό διαδίκτυο που συνδυάζει την ευκολία του Web 2.0 με την αποκέντρωση του Web 3.0, χωρίς την πολυπλοκότητα blockchain. Εισαγμένο από την TBD (Block Inc.), βασίζεται σε Αποκεντρωμένες Ταυτότητες (DIDs), Αποκεντρωμένους Κόμβους Ιστοσελίδων (DWNs), Επαληθεύσιμα Διαπιστευτήρια, και Αποκεντρωμένες Εφαρμογές Ιστοσελίδων (DWAs). Το Ascoos OS υλοποιεί αυτή τη φιλοσοφία μέσω της τεχνολογίας CiC, ενισχύοντας την αποκέντρωση, τη διαλειτουργικότητα, και τον συγκερασμό αποτελεσμάτων. Δείτε περισσότερα στο [Ascoos Meets Web 5.0](https://os.ascoos.com/docs/articles/ascoos-meets-web5-el.html).

---

## Πυρήνας & Αρχιτεκτονική

### 💠 OTA (One To All)
Τεχνολογία που υλοποιεί έναν και μοναδικό πυρήνα Ascoos OS για όλα τα domains/subdomains του χρήστη ή του server.
- **Σκοπός**: Ενοποίηση διαχείρισης και πόρων.
- **Παράδειγμα**: Ένας server με 5 domains και 12 subdomains χρησιμοποιεί έναν κοινό πυρήνα για όλα.

---

## Προστασία, Αυθεντικοποίηση και Επικύρωση

### 🔹 ASS (Ascoos Security System) – [2010 → 2026]
Προστασία από XSS, SQL Injection, DDoS, υπερχειλίσεις, VPN/Proxy/IP/Mac/Email φίλτρα, έλεγχος αιτημάτων με AI, αντεπιθέσεις, phishing, CSP, CORS, OAuth2, TLS 1.3, CSRF κ.α. 

### 🔹 DSAP (Deticated Secret Administration Path) – [2010 → 2026]
Μοναδικό ανά ιστότοπο κρυφό και προστατευμένο μονοπάτι διαχείρισης της ιστοσελίδας. Το τμήμα διαχείρισης βρίσκεται μέσα σε ένα κρυφό μονοπάτι που ορίζεται από τον CPanel διαχειριστή κατά την διάρκεια εγκατάστασης και μπορεί να αλλάξει, όποτε το επιθυμήσει ο CPanel διαχειριστής, μέσα από το πρόγραμμα διαμόρφωσης της ιστοσελίδας, στο τμήμα διαχείρισης.

### 🔹 DSCP (Deticated Secret Configuration Path) – [2010 → 2026]
Μοναδικό ανά ιστότοπο κρυφό και προστατευμένο μονοπάτι αποθήκευσης κρυπτογραφημένου αρχείου διαμόρφωσης της ιστοσελίδας.

Το αρχείο που περιέχει τις πληροφορίες διαμόρφωσης και λειτουργίας της ιστοσελίδας είναι κρυπτογραφημένο έτσι ώστε ακόμη και ο διαχειριστής του Server που έχει φυσική πρόσβαση στα δεδομένα της ιστοσελίδας να μην μπορεί να αναγνώσει τα περιεχόμενα. Η ανάγνωση, διαχείριση και αποθήκευση των δεδομένων γίνεται μέσα από σχετικό πρόγραμμα στο τμήμα διαχείρισης. 

### 🔹 DSHP (Deticated Secret Cache Path) – [2010 → 2026]
Μοναδικό ανά ιστότοπο κρυφό και προστατευμένο μονοπάτι αποθήκευσης των προσωρινών αρχείων της ιστοσελίδας. Όλα τα αρχεία με τα προσωρινά δεδομένα της ιστοσελίδας, αποθηκεύονται μέσα σε ένα κρυφό μονοπάτι που ορίζεται από τον CPanel διαχειριστή κατά την διάρκεια εγκατάστασης και μπορεί να αλλάξει, όποτε το επιθυμήσει ο CPanel διαχειριστής, μέσα από το πρόγραμμα διαμόρφωσης της ιστοσελίδας, στο τμήμα διαχείρισης.

### 🔹 DSLP (Deticated Secret Log Path) – [2010 → 2026]
Μοναδικό ανά ιστότοπο κρυφό και προστατευμένο μονοπάτι αποθήκευσης των αρχείων αναφορών της ιστοσελίδας. Τα αρχεία που περιέχουν τις αναφορές κίνησης της σελίδας βρίσκονται σε ένα μοναδικό και προστατευμένο ανά ιστότοπο μονοπάτι, έτσι ώστε να ελαχιστοποιηθεί η απομακρυσμένη πρόσβαση.

### 🔹 DSMP (Deticated Secret Member Path) – [2010 → 2026]
Μοναδικό ανά ιστότοπο κρυφό και προστατευμένο μονοπάτι αποθήκευσης των πληροφοριών των μελών της ιστοσελίδας. Το αρχείο που περιέχει διάφορες βασικές εσωτερικές πληροφορίες του κάθε χρήστη, αποθηκεύεται σε μοναδικό ανά ιστότοπο μονοπάτι. Έτσι ελαχιστοποιούμε την περίπτωση να αποκτήσει απομακρυσμένη πρόσβαση κάποιος άλλος εκτός του ASCOOS CMS.

### 🔹 DSS (Dedicated Secret Session) – [2010 → 2026] 
Κάθε ιστοσελίδα έχει τις δικές της αποκλειστικές μυστικές συνεδρίες χρηστών. Η αποθήκευση και διαχείριση των συνόδων γίνεται μέσα στον ίδιο τον ιστότοπο, σε διαφορετική μυστική διαδρομή για κάθε ιστοσελίδα και όχι στο προεπιλεγμένο χώρο αποθήκευσης που ορίζεται από τον Server.  Έτσι, αποφεύγεται έστω και ο ελάχιστος κίνδυνος να μοιραστείτε πληροφορίες που αποθηκεύονται μέσα στην cache των συνόδων.

### 🔹 DUAL (Dynamic User Access Level) – [2010 → 2026] 
Το DUAL (Dynamic User Access Level), δηλαδή δυναμικά επίπεδα πρόσβασης χρηστών, είναι μια μέθοδος προσβάσεων χρηστών και ομάδων χρηστών όπου όλα τα στοιχεία του Ascoos αλληλεπιδρούν μεταξύ τους όσο αφορά τα διακιώματα πρόσβασης.

Έτσι π.χ. μπορείτε να δώσετε εξιδεικευμένα δικαιώματα πρόσβασης για κάποιο χρήστη ή χρήστες ή ομάδα χρήστη ή ομάδες χρηστών πάνω σε κάποιο άρθρο, ένθεμα, εφαερμογή κλπ.

### 🔹 oCoS (one Cookie of Session) – [2010 → 2026]
Η αναγνώριση του επισκέπτη ή χρήστη, από το ASCOOS CMS γίνεται με ένα και μοναδικό cookie που περιέχει το αναγνωριστικό όνομα. Όλες οι άλλες ρυθμίσεις, δικαιώματα και επιλογές του χρήστη αναπτύσσονται, φυλάσσονται και διαχειρίζονται από το ASCOOS CMS, εσωτερικά στον Server στα πρότυπα του `DSS`. 

### 🔹 S.O.R.K. (Σύστημα αρχειοθέτησης του ASCOOS) – [2010 → 2026]
Στο S.O.R.K αναπτύσσεται ένα σύστημα διάταξης κατηγοριών με απεριόριστο βάθος υποκατηγοριών.

Επίσης ένα στοιχείο μπορεί να περιέχει και ένα δεύτερο στοιχείο αρχειοθέτησης με χρήση tags και να γίνεται συνδυασμός και των δύο μεθόδων αρχειοθέτησης.

### 🔹 TRU (Temporary Registration User) – [2010 → 2026]
Το TRU (Temporary Registration Users) ή αλλιώς Σύστημα Προσωρινής Εγγραφής Χρήστη, απαλλάσει την σελίδα μας από ανεπιθύμητες εγγραφές.

Η τεχνολογία που ανέπτυξε η Alexsoft Λογισμικό, βασίζεται στην προσωρινή εγγραφή του χρήστη σε ξεχωριστό πίνακα από αυτόν των κανονικών χρηστών και μέσα από διάφορες παραμέτρους επικυρώσεων καθιστά την εγγραφή ενός χρήστη πραγματοποιήσιμη μόνο εάν πράγματι ο χρήστης θέλει να εγγραφεί.

Έτσι, ο κανονικός πίνακας χρηστών παραμένει πάντοτε "καθαρός" και βέλτιστος.

Μάλιστα, στις δικλείδες ασφαλείας του TRU, είναι και το μόνιμο κλείδωμα της ip, και του email ενός spammer χρήστη ώστε να μη μπορουν να χρησιμοποιηθούν ξανά στο μέλλον.

---

## Διερμηνεία & Ενοποίηση

### 💠 CiC (Cms-in-Cms) – Cross-Interpreter Communication
Το CiC ως πρότυπο ανάπτυξης δεν είναι απλώς μια τεχνική — είναι μια **φιλοσοφία ενοποίησης**, όπου κάθε CMS, κάθε API, κάθε γλώσσα, γίνεται interpreter μέσα σε έναν ενιαίο semantic πυρήνα.
- **Δεν είναι integration**. Είναι **διερμηνεία**.
- Κάθε CMS (WordPress, Joomla, Drupal) μετατρέπεται σε **interpreter** που μπορεί να εκτελεί, να μεταφράζει και να ανταλλάσσει λογική.
- Το Ascoos OS δεν τα ενώνει απλώς — τα **συνθέτει**.

### 💠 LiL (Language-in-Language) – Languages Cross-Interpreter  
**Προγραμματισμένο για Q4 2028**

Τεχνολογία που διερμηνεύει web σύνταξη σε άλλες γλώσσες προγραμματισμού και τις μετατρέπει σε εκτελέσιμες PHP εντολές.
- **Σκοπός**: Μετατροπή UI σε προγραμματιστικό interface.
- **Παράδειγμα**:
  ```html
  <button onclick="run:macro('deploy')">Deploy</button>
  ```
  Μεταφράζεται σε:
  ```php
  $macroHandler->runMacro('deploy');
  ```
- **Υποστήριξη**: HTML, JS, Delphi, Pascal, Python, C++, κ.ά.

---

## CMS & UI Τεχνολογίες

### 🔹 ASCOOS CMS – [2010 → Oxyzen]
Το ASCOOS CMS είναι ένα εμπορικό σύστημα διαχείρισης περιεχομένου (CMS) με εμφάνιση desktop και εμπειρία χρήστη τύπου λειτουργικού συστήματος, που διανέμεται υπό την άδεια χρήσης ΑGL.

### 💠 Oxyzen – [Q4 2026]
CMS νέας γενιάς (απόγονος του `Ascoos CMS 10`) με εμφάνιση desktop και υποστήριξη AI.
- **Σκοπός**: Εμπειρία χρήστη τύπου λειτουργικού συστήματος.
- **Χαρακτηριστικά**: Drag & drop, macro scripting, AI modules.

---

## Κοινότητα & Υποστήριξη

### 🔹 Comfor – [2010 → 2026]
Το επίσημο φόρουμ κοινότητας του Ascoos OS.
- **Σκοπός**: Συζήτηση, υποστήριξη, ανταλλαγή ιδεών.
- **Διασύνδεση**: GitHub, Discord, επίσημες ιστοσελίδες.

---

## Παραπομπές

- Για παραδείγματα χρήσης: [examples/](./examples/)
- Για συνεισφορά: [CONTRIBUTING-GR.md](./CONTRIBUTING-GR.md)
- Επικοινωνία: [support@ascoos.com](mailto:support@ascoos.com)

---

> Για χρονολογική εξέλιξη των τεχνολογιών, δείτε το [ROADMAP-GR.md](./ROADMAP-GR.md)